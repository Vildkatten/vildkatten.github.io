<!DOCTYPE html>
<html>
	<head>
		<meta charset="utf-8" />
		<title>Erica Engdahl</title>
		<meta name="viewport" content="width=768, initial-scale=1.0"/>
		<link rel="stylesheet" type="text/css" href="css/poetry.css">
	</head>
	<body>
		<div id="page" class="chapter">
			<section>
			<img class="poetimg" src="images/erika.png">
			<div class="poetinfo">
				<h1>Erica Engdahl</h1>
				<ul>
					<li>
						Namn: Erica Engdahl
					</li>

					<li>
						Om mig: Jag heter Erica och har tävlat i poetry slam sedan 2005.
						Mina texter är beskrivande och handlar om olika slags stress eller press.
						Jag beskriver min egen vardag, att vara osäker på var man är på väg, att försöka klara sig så bra som möjligt.
					</li>
				</ul>
				</div>
			</section>
			<section class="poems">

			<h1>Där vi dansade</h1>
			<p>
				där vi dansade på borden
				<br />
				och vi hade gärna dansat på bardisken
				<br />
				om det bara funnits plats
				<br />
				om bara det hade varit högt nog i tak
			</p>
			<p>
				där med feministknytnäven på väggen
				<br />
				där med killar i klänning och nätstrumpbyxor
				<br />
				där med berusade bartenders för
				<br />
				så länge man klarar jobbet så är allting okej
				<br />
				där bartendern somnade i en kundvagn framåt natten
			</p>
			<p>
				där vi åkte skateboard i korridoren
				<br />
				där man hånglade med kompisar för att man var full och hade tråkigt
				<br />
				och blev fångad på film
				<br />
				där med en haschlukt som låg tät
				<br />
				där vi drog ut högtalaren på balkongen
				<br />
				och underhöll hela kvarteret klockan tre på natten
			</p>
			<p>
				där med spontangäster som klev in genom fönstret på femte våningen
				<br />
				där man botade yrseln av en hjärnskakning med mer sprit
				<br />
				där holländaren somnade på järnvägsspåret och
				<br />
				hamnade i fyllecell och tidningen nästa dag
				<br />
				där efterfesterna kunde sluta med precis vad som helst
			</p>
			<p>
				där vi stod på nionde våningens balkong och skrek
				<br />
				vi helt enkelt skrek
				<br />
				där vi dansade på borden
				<br />
				där vi dansade på borden
				<br />
				där vi hånglade i korridorsrummen och
				<br />
				haschlukten tog sig ut i trapphusen
			</p>
			<p>
				där man fick passa sig för vad som kastades från balkongerna
				<br />
				där den som skrek högst vann
				<br />
				där med reggae från balkongen
				<br />
				och vi dansade på borden
			</p>
			<p>
				och vi dansade på borden
				<br />
				och drack för att vi inte hade något bättre för oss
				<br />
				där missförstånd skapades och klarades upp
				<br />
				där man gjorde ofantligt pinsamma saker och
				<br />
				inte skämdes dagen efter för att man var van redan
			</p>
			<p>
				där vakterna inte slängde ut oss för de såg oss som
				<br />
				en del av inredningen som rekvisita som om vi växt ihop med bardisken
				<br />
				mer än att vi faktiskt var gäster
				<br />
				och vi dansade på borden
				<br />
				och vi dansade på borden
			</p>
		</section>
		</div>

	</body>
</html>