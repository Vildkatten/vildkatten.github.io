<!DOCTYPE html>
<html>
<head>
	<meta charset="utf-8" />
	<title>Bob Katt</title>
	<meta name="viewport" content="width=768, initial-scale=1.0"/>
    <link rel="stylesheet" type="text/css" href="css/player.css">
	<link rel="stylesheet" type="text/css" href="css/poetry.css">
</head>
<body>
	<div id="page" class="chapter">
	<div class="clearpage">
	<section class="poems">
        
        <div class="player">
            <img class="stop" onclick="aud_play_pause()" src="images/speaker-off.png" alt="stop">
                <img class="play" onclick="aud_play_pause()" src="images/speaker-on.png" alt="play">
                    <audio id="myAudio">
                        <source src="audio/skywalkerBobKatt.mp3" type="audio/mpeg">
                        <source src="audio/skywalkerBobKatt.ogg" type="audio/ogg">
                        
                            Your user agent does not support the HTML5 Audio element.
                            </audio>
                    </div>

		
		<h1>SKYWALKER</h1>
		<p>när jag var liten<br />
			så frågade min mor vad jag skulle bli<br />
			när jag<br />
			blev stor
		</p>
		<p>jag sa att jag skulle bli</p>
		<p>en jedi</p>
		<p>jag skulle åka på chartrad rymdfärd äta souvlaki med<br />
			mitt lasersvärd<br />
			jag skulle vara delta i en kamp mellan ont och gott<br />
			och min sidekick och BFF skulle vara<br />
			en android-robot
		</p>
		<p>jag skulle vinna talangtävlingar i the force: ha en<br />
			jedimasterhjärna<br />
			jag skulle hyra ett studentrum i en dödstjärna och festa loss<br />
			bland
		</p>
		<p>ewoks och kanske någon wookie<br />
			jag skulle använda telepati som en walkietalkie ja jag skulle vara<br />
			en padawan en<br />
			intergalaktisk rookie och jag skulle heta
		</p>
		<p>Linn Skywalker</p>
		<p>och mamma sa att ”det låter ju<br />
			bra men du måste ju ha<br />
			ett jobb en dag”
		</p>
		<p>när jag blev äldre så var jag på fest och bland mingel och<br />
			vinglas så frågade en gäst<br />
			vad jag gör om dagarna vad jag<br />
			gör som mest
		</p>
		<p>jag svarade att något jag gör väldigt väl<br />
			är att skriva poesi om min MÖRKA SVÅRA SJÄL att jag<br />
			volontärarbetar på café ibland kanske liftar iväg<br />
			till ett annat land syr om kläder jag fått i andrahand gör retro
		</p>
		<p>blandband<br />
			på kassettband
		</p>
		<p>att jag kan äta ett helt glasspaket på mindre än en kvart alltid<br />
			väljer<br />
			Yoshi i MarioKart och att jag föredrar mitt kaffe svart
		</p>
		<p>och gästen den tittade på mig och fnös, sade<br />
			att jaha
		</p>
		<p>du är arbetslös</p>
		<p>...</p>
		<p>och jag gav upp där och då<br />
			tänkte att de aldrig skulle förstå<br />
			att jobb är något jag gör för att leva<br />
			och inte
		</p>
		<p>tvärtom</p>
		<p>för istället för kristendom<br />
			har vi fått en ny stadsreligion<br />
			och den kallas
		</p>
		<p>arbetslinjen</p>
		<p>
		och guden över oss ja den som styr<br />
		den vi offrar och blöder för och som vi alltid till oss tyr<br />
		den som ska räddas först när något går överstyr<br />
		ja den vi nämner i versaler och undertext<br />
		det är det som kallas
		</p>
		<p>tillväxt</p>
		<p>Tillväxt med stort T<br />
			och vår heliga skrift det är vårt BNP
		</p>
		<p>det är ett slags survival of the fittest hela livet har blivit ett<br />
			yrkestest för må den vinna<br />
			som är bäst må den rida in på en vit springare till häst (fast<br />
			förresten den hästen lever ju inte mer<br />
			för den har ju även den strykit med<br />
			i någon industri någonstans<br />
			fick inte ens ha kvar sin långa svans den blev<br />
			till penslar till Kjell på Flintvägen 82 som just nu målar<br />
			akvarell på hobbynivå)
		</p>
		<p>då var jag liten men nu är jag stor<br />
			och nu så frågar ibland min mor ja nu så frågar ibland<br />
			min far vad ska det bli av dig har du<br />
			något svar
		</p>
		<p>och jag<br />
			jag svarar precis såhär: att jag inte tänker bli något<br />
			för att<br />
			JAG
		</p>
		<p>REDAN</p>
		<p>ÄR</p>
		<p>ja jag är läggningsfri och kär jag är cykelpunkig och småsunkig<br />
			jag är vegan och lite halvdan i sängen<br />
			jag är hippie i smyg och ibland är jag lite blyg och jag är en<br />
			highfiver dumpster-diver<br />
			nörd estet estradpoet lite småfranskt romantisk och odiskret ja<br />
			jag är hobbynykterist och heltidsanarkist<br />
			jag är en teenage mutant fucking ninjafeminist<br />
		</p>
		<p>och när dem är ser sitt jobb<br />
			som det heligaste av alla saker så kommer jag
		</p>
		<p>alltid att vara</p>
		<p>Linn Skywalker</p>
		
    </section>
    </div>
<script src="js/jquery-2.0.0.min.js"></script>
<script src="js/script.js"></script>
</body>
</html>